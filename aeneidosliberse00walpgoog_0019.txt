4 Ι Aruernos.

et premere et laxas sciret dare iussus habenae.

Ad quem tum Iuno supplex his vocibus usa est:
‘Aeole‚ namque tibi divom pater atque hominum

rex ⁶5

et mulcere dedit fluctus attollere vento,

gens inimica mihi Tyrrhenum navigat aequor,

Ilium in Italiam portans victosque Penates:

incute vim ventis submersasque obrue puppea

aut age diversos et disice corpora ponto. 70

ἱ Sunt mihi bis septem praestanti corpore nymphae,

quarum, quae forma pulcherrima Deiopea,

conubio iungam stabili propriamque dicabo,

. . omnis ut tecum meritis pro talibus annos

' exigat et pulchra faciat te prole parentem -’ 75
Aeolus haec contra: ‘Tuuso regina, quid optes
explorare labor3 milri iussa capessere ias est.
Tu mihi quodcumque hoc regni, tu sceptra Iovemque
concilias, tu das epulis accumbere divum,
nimborumque facis tempestatumque potentem! 80
Haeo ubi dicta, cavum conversa cuspide montem
impulit inlatus: ac venti, velut agmine facto,
qua data porta, ruunt et terras turbine perflant.
Incubuere mari, totumque a sedibus imis
una Eurusque Notusque ruunt creberque procellis 85
Africus, et vastos volvunt ad litora fluctus.
Insequitur clamorque virum stridorque rudentum.
Eripiunt subito nubes caelumque diemque
Teucrorum ex oculis3 ponto nox incubat atra.

 

